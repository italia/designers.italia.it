---
title: Il kit per le Scuole
lang: it
layout: download
description: "Design del sito di una Scuola: architettura dell’informazione e template HTML"
backgroundImage: "/assets/images/kits/backgrounds/17_Scuole_Background.png"
backgroundColor: "#439af1"
nodate: true
kitcategory: "Kit per le Scuole"
tags:
  - web-development
  - information-architecture
redirect_from:
  - /kit/scuole
  
documents:
- Design scuole

download_file:
- file: "https://docs.google.com/spreadsheets/d/1MoayTY05SE4ixtgBsfsdngdrFJf_Z2KNvDkMF3tKfc8/edit?usp=sharing"
  caption: Architettura dell’informazione
- file: "https://github.com/italia/design-scuole-pagine-statiche/"
  caption: Template HTML basati su Bootstrap Italia
- file: "https://github.com/italia/design-scuole-wordpress-theme/"
  caption: Un tema già pronto per WordPress
  
carousel:
- img: "/assets/images/kits/carousel/17_Scuole_Slide_01.png"
  label: Esempio di template generico di homepage
- img: "/assets/images/kits/carousel/17_Scuole_Slide_02.png"
  label: Esempio di template generico di pagina interna
- img: "/assets/images/kits/carousel/17_Scuole_Slide_03.png"
  label: Architettura dell’informazione
---

{:.u-color-50}  
###### CHE COS’È

{:.u-color-50 .u-margin-bottom-xxl}
#### Questo kit è una raccolta di risorse sviluppate appositamente per realizzare il sito di una scuola (ma utilizzabili per qualsiasi altro progetto digitale per la scuola italiana), con l’obiettivo finale di offrire un’esperienza d’uso efficace per il cittadino nel rispetto delle linee guida di design.

{% include simplecarousel.html  %} 

{:.u-color-50 .u-margin-top-xxl}
###### COME SI UTILIZZA
Per creare il sito di una scuola utilizza il [documento di architettura dell'informazione](https://docs.google.com/spreadsheets/d/1MoayTY05SE4ixtgBsfsdngdrFJf_Z2KNvDkMF3tKfc8/edit?usp=sharing) come guida per la struttura dei contenuti, il sistema di navigazione e i flussi di interazione.

Con i template HTML (basati sul kit [Bootstrap Italia](https://italia.github.io/bootstrap-italia/) e conformi alle linee guida di design) potrai realizzare il front-end dell’intero sito. Il kit è indipendente dalle scelte tecnologiche di una scuola, come la scelta di un CMS. Rappresentando uno standard, favorisce l’utilizzo di soluzioni tecnologiche condivise e la diffusione di best practice. 

[Vai ai template](https://github.com/italia/design-scuole-pagine-statiche/)

Un primo tema per il CMS [WordPress](https://it.wordpress.org/){:target="_blank" rel="noopener noreferrer"} è già disponibile in modalità open-source e rappresenta la soluzione più rapida per aderire al nuovo modello di sito scolastico.

[Vai al tema WordPress](https://github.com/italia/design-scuole-wordpress-theme)


Attraverso gli strumenti di Designers Italia e Developers Italia è possibile interagire, confrontarsi, ricevere feedback sul progetto e partecipare alla sua evoluzione. In particolare, è disponibile il canale Slack #design-siti-scuole a disposizione delle scuole per confrontarsi e condividere soluzioni.

[Vai al canale Slack](https://slack.developers.italia.it/)

{:.u-color-50 .u-margin-top-xxl}
###### A COSA SERVE
Il kit permette alle scuole di semplificare la realizzazione del sito e organizzare le informazioni in modo efficace e senza “dover reinventare ogni volta la ruota”, riducendo tempi e costi. 

Esso permette di concentrarsi sulla produzione di servizi digitali e contenuti di qualità (all’interno di modelli di interazione con l’utente già definiti e contenuti all’interno del kit). 

L’utilizzo del kit per il design dei siti delle scuole, che è bene inserire all’interno dei capitolati tecnici in caso di affidamento all’esterno di attività di sviluppo web, permette di attuare le linee guida di design dei siti web della Pubblica Amministrazione.

Il kit è l’esito di un lungo percorso di analisi dell’esistente e di ricerca con gli utenti (famiglie, studenti, personale scolastico) che ha permesso di fare una mappa dei bisogni e definire le priorità. La ricerca e il concept hanno un valore più ampio rispetto alla realizzazione del sito web e sono a disposizione dell’intero sistema scolastico (comprese naturalmente le software house che realizzano prodotti per la scuola) come base per la definizione delle proprie attività digitali. L’intera attività di ricerca e definizione di scenari d’uso è disponibile nella documentazione di progetto.

[Vai alla documentazione di progetto](https://docs.italia.it/italia/designers-italia/design-scuole-docs/)

{:.u-color-50 .u-margin-top-xxl}
###### COSA CONTIENE QUESTO KIT
All’interno del kit è presente un documento di architettura dell’informazione che definisce e organizza le informazioni contenute all’interno del sito di una scuola e rappresenta la guida per la realizzazione delle strutture di front-end e di backend. 

In particolare, contiene indicazioni su content type, sistemi di navigazione e tassonomie per tutte le aree del sito: descrizione dell’organizzazione, pubblicazione di documenti, notizie ed eventi, presentazione dei servizi e dei percorsi di studio oltre naturalmente alla homepage e al motore di ricerca. 

I template HTML pronti all’uso (basati sul kit [Bootstrap Italia](https://italia.github.io/bootstrap-italia/) e conformi alle linee guida di design) permettono di costruire il front-end completo del sito (cioè senza dover realizzare nuovi template).

Il kit non contiene una descrizione dettagliata delle caratteristiche dei singoli servizi e percorsi di studio di una scuola (che possono cambiare da scuola a scuola), ma propone un modello strutturato di descrizione e diversi esempi pratici tratti dai progetti pilota realizzati insieme alle prime scuole italiane che hanno aderito al modello. 

La realizzazione di un sito aderente a questo modello richiede in genere un’attività iniziale di produzione dei contenuti che non erano presenti - o erano presenti in maniera poco strutturata - sul sito scolastico (in particolare relativi all’organizzazione della scuola, ai servizi scolastici e ai percorsi di studio). 

Altri contenuti, come documenti e notizie, possono essere migrati dal sito precedente verso il nuovo sito che si sta realizzando. 

La mappatura dei contenuti esistenti, la scrittura e la riscrittura dei contenuti e il cambiamento dei dati inseriti può essere realizzata utilizzando metodi e strumenti previsti dal [Content kit]({% link _kits/it/content-kit.md %}). 

