---
title: Siti web dei Comuni
description: Modello di sito web per i Comuni italiani, costruito utilizzando il design system di Designers Italia.
#subtitle: Modello di sito web per i Comuni italiani, costruito utilizzando il design system di Designers Italia
#payoff: Il punto di riferimento per il design dei siti web dei Comuni
logo: /assets/images/projects/logo-sitiweb-comuni.jpg
lang: it
order: 4
highlight: true
layout: project
---

### Descrizione
Designers Italia, la community di design dei servizi pubblici ideata dal [Team Digitale](https://teamdigitale.governo.it/), sta realizzando, in collaborazione con [AGID](https://www.agid.gov.it/) un modello per la realizzazione di siti web per gli oltre 8mila Comuni italiani, basato sul proprio *design system*.

### Obiettivi

Il modello propone uno standard a tutti i Comuni che vogliono rendere più semplice ed efficace il proprio sito, sulla base degli effettivi bisogni dei cittadini. L’idea è che il lavoro di progettazione di ciascun Comune possa partire da componenti standard testate e verificate con gli utenti, in modo che ciascun Comune possa concentrarsi sugli elementi di unicità del servizio/della città, senza dover reinventare ogni volta la ruota.

### L’attività di ricerca

Il modello si basa su un’attività di analisi desk partita nel 2017, su una ricerca “sul campo” condotta da un team dedicato (interviste e test di usabilità realizzati nei mesi di giugno e luglio 2018) e sulla collaborazione di alcuni Comuni italiani. In particolare il **Comune di Firenze** ha messo a disposizione il materiale e l’esperienza alla base del nuovo sito comunale (a sua volta basato sul *design system* di Designers Italia); la Regione Veneto, nell’ambito del progetto MyPortal, ha messo a disposizione i risultati di un’attività di ricerca con i cittadini dei Comuni della Regione (utilizzando il protocollo di Designers Italia).

#### Il metodo di lavoro

[Il kit di Designers Italia per i test di usabilità](https://designers.italia.it/kit/web-toolkit/)
[Il kit per le user interview](https://designers.italia.it/kit/user-interviews/)
[Guarda tutti i kit di Designers Italia](https://designers.italia.it/kit/)

#### I risultati della ricerca

I risultati delle attività di ricerca verranno pubblicati nel corso del mese di settembre.

Qui alcune attività preliminari di analisi condotte nel 2017 e nel 2018:

[Data-driven design: ecco come i dati possono aiutarci a capire i bisogni dei cittadini](https://medium.com/designers-italia/data-driven-design-ecco-come-i-dati-possono-aiutarci-a-capire-i-bisogni-dei-cittadini-38f04d898f4d)
[Cosa fanno gli utenti del sito di un Comune? Ce lo dice Piwik](https://medium.com/designers-italia/cosa-fanno-gli-utenti-del-sito-di-un-comune-ce-lo-dice-piwik-dedc67504b35)
[Card sorting e navigazione per i siti web dei Comuni](https://medium.com/designers-italia/card-sorting-e-navigazione-per-i-siti-web-dei-comuni-f4ae175b84c4)

### Il prototipo

#### Il metodo di lavoro

[Linee guida di design per i servizi digitali della Pubblica Amministrazione](https://designers.italia.it/guide/)
[Il wireframe kit](https://designers.italia.it/kit/wireframe-kit/)
[Lo UI kit di Designers Italia](https://designers.italia.it/kit/ui-kit/)

#### I risultati

I risultati del lavoro di prototipazione saranno pubblicati sotto forma di un wireframe interattivo a media definizione e template sketch ad alta definizione, adeguatamente supportati da documentazione.

La pubblicazione è prevista entro il 30 settembre 2018.

### Come partecipare

Abbiamo aperto un’area di discussione sul progetto qui:

[Un modello per i siti dei Comuni basato sul design system di Designers Italia](https://forum.italia.it/t/un-modello-per-i-siti-dei-comuni-basato-sul-design-system-di-designers-italia/4468)

### Passi successivi

Designers Italia - in collaborazione con [Developers Italia](https://developers.italia.it/), vuole continuare a sviluppare il progetto supportando la creazione di template e temi per i principali CMS secondo un percorso che verrà discusso nel mese di ottobre.
