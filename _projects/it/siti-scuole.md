---
title: Siti web delle scuole
description: Modello di sito web e template grafico per le scuole italiane creato dal MIUR, gratis e a disposizione di tutti.
#subtitle: Modello di siti web per le scuole italiane
#payoff: Il punto di riferimento per il design dei siti web delle scuole
logo: /assets/images/projects/scuole-cover.jpg
lang: it
order: 4
highlight: true
layout: project
---

### Obiettivi

I siti scolastici sono il punto di riferimento della relazione tra scuola, studenti e famiglie.

Per questo il MIUR (Ministero Istruzione, Università e Ricerca) ha deciso insieme a Designers Italia, la piattaforma di design dei servizi pubblici ideata da [Team Digitale](https://teamdigitale.governo.it/), di creare un modello di siti scolastici a disposizione di tutti.
La documentazione del progetto e i prototipi sono rilasciati in modo progressivo entro settembre 2018, come previsto dal progetto.

Il percorso di *service design* prevede codesign, ricerca, progettazione, test di usabilità e avvio di un processo di evoluzione e miglioramento continuo.

La roadmap riporta le tappe e i principali *deliverable* associati (che potranno subire variazioni di dettaglio in base a specifiche scelte relative alle metodologie di ricerca). Una discussione sul progetto è possibile attraverso il forum dei servizi della Pubblica Amministrazione italiana.

[Vai al thread sul progetto di design dei servizi digitali scolastici](https://forum.italia.it/t/design-dei-servizi-digitali-delle-scuole-ricerca-sugli-utenti-prototipazione-e-linee-guida-progettuali/4100)

L'obiettivo è avviare la pubblicazione delle componenti del modello di siti web delle scuole, a partire da un wireframe navigabile di sito web della scuola, gratuito e utilizzabile da tutti. Il modello sarà accompagnato da template grafico, progettato utilizzando lo UI Kit dei servizi pubblici digitali, anche in questo caso gratuito e utilizzabile da tutti. Il modello verrà progressivamente migliorato attraverso un processo collaborativo all'interno di Designers Italia.

Le scuole risparmieranno tempo e risorse, potranno utilizzare il modello per offrire a famiglie e studenti un'esperienza digitale allineata alle best practice e agli obiettivi del piano scuola digitale, ma anche modificarlo secondo le loro esigenze specifiche.

In parallelo su [Developers Italia](https://developers.italia.it/) prenderà il via lo sviluppo di temi open source per i principali CMS, secondo roadmap che verrà pubblicata su Developers Italia e che vedrà il coinvolgimento delle comunità open source. A quel punto le scuole potranno utilizzare direttamente i temi, semplificando ulteriormente il percorso.

### Roadmap

- Luglio-Settembre 2017: *Codesign* (workshop e interviste agli stakeholder) e *Definizione del capitolato tecnico e procedure di gara*
- Febbraio 2018: *Avvio della fase di ricerca* (analisi siti esistenti, ricerca su studenti e genitori)
- Aprile 2018: *Avvio della fase di progettazione e test di usabilità* (wireframing, prototipo navigabile, ui design, usability test)
- Settembre 2018: *Rilascio progressivo della ricerca, del prototipo e della relativa documentazione*
