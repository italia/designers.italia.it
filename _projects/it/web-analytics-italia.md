---
title: Web Analytics Italia
description: Una piattaforma di web analytics open source dedicata all’analisi dei dati di traffico dei siti della pubblica amministrazione.
#subtitle:
#payoff:
logo: /assets/images/projects/web-analytics-cover.jpg
lang: it
order: 4
highlight: true
layout: project
redirect_from:
  - /progetti/web-analytics/
  - /web-analytics/
---

I siti web delle PA italiane sono il punto di accesso privilegiato dei
cittadini verso le informazioni e i servizi digitali erogati dalla pubblica
amministrazione, a livello nazionale e locale. Per questo motivo, l’analisi del
comportamento degli utenti che visitano i siti istituzionali e l’avvio di
azioni di ottimizzazione basate sui dati, sono fondamentali per assicurare ai
cittadini una valida esperienza utente.


### Obiettivi

[Web Analytics Italia (WAI)](https://webanalytics.italia.it/) è una **soluzione
open source di raccolta, analisi e condivisione dei dati di traffico e
comportamento utente dei siti web delle amministrazioni pubbliche italiane**.

WAI consente alle PA di:

- monitorare gratuitamente le statistiche di fruizione di siti e servizi
  digitali
- semplificare la condivisione dei dati nell’ambito della PA e/o con gli
  stakeholders esterni
- facilitare l’individuazione dei punti critici su cui intervenire per
  migliorare l’esperienza utente di siti e servizi
- detenere il totale controllo del dato e la sua proprietà, in linea con la
  norma GDPR
- disporre di strumenti ad hoc per pubblicare online le statistiche di siti e
  servizi monitorati [(art.7 del
  CAD)](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo1_sezione2_art7.html?highlight=statistiche%20utilizzo)
- esporre pubblicamente i dati rilevati in forma aggregata sul portale Web
  Analytics Italia
- beneficiare del supporto di una community di riferimento dedicata al progetto.

### Funzionalità

Web Analytics Italia si basa sul software open source
[Matomo](https://matomo.org/) per le funzionalità di ingestion e reporting.
L’accesso ai dati è invece offerto mediante un **portale che consente la
registrazione e la gestione di siti e utenze**. Gli stessi dati sono esposti
pubblicamente - in forma aggregata - nella **dashboard pubblica di WAI**, in
ottica di condivisione e trasparenza; saranno inoltre a breve resi disponibili
via API per l’utilizzo da parte di applicazioni di terze parti.

L’uso della piattaforma e delle funzionalità supportate sono e saranno sempre
**gratuite** per tutte le PA aderenti. WAI si trova attualmente in [**fase di
closed beta**](https://webanalytics.italia.it/faq#fase-sperimentazione).

### Storia

Il progetto WAI nasce da una [prima
sperimentazione](https://medium.com/designers-italia/cosa-abbiamo-imparato-su-piwik-64b336d78888)
condotta da AGID e Team per la Trasformazione Digitale (luglio 2017 - marzo
2018), che ha visto la collaborazione di un [nucleo pilota di
amministrazioni](https://medium.com/designers-italia/cosa-fanno-gli-utenti-del-sito-di-un-comune-ce-lo-dice-piwik-dedc67504b35)
per un totale di 40 siti web analizzati. Sulla base dei risultati della
sperimentazione, il team di lavoro AGID dedicato ha definito e sviluppato una
soluzione tecnologica stabile e di lungo periodo, confluita nell’attuale Web
Analytics Italia.
