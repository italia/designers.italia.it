---
title: Web Analytics Italia
description: Una piattaforma di web analytics open source per analizzare i dati di traffico dei siti della pubblica amministrazione.
#subtitle:
#payoff:
logo: /assets/images/projects/web-analytics-cover.jpg
lang: it
order: 4
highlight: true
layout: project
---

I siti web della Pubblica Amministrazione italiana sono il punto di accesso privilegiato dei cittadini verso informazioni e servizi erogati dalla pubblica amministrazione.

Per questo motivo, l’analisi del comportamento degli utenti che visitano i siti e l’avvio di azioni di ottimizzazione basate sui dati, diventa fondamentale per assicurare ai cittadini un’esperienza web ottimale delle informazioni e dei servizi digitali.

A conclusione della [prima sperimentazione](https://medium.com/designers-italia/cosa-abbiamo-imparato-su-piwik-64b336d78888) condotta da AGID e Team Digitale (luglio 2017 - marzo 2018), che ha visto la collaborazione di un [nucleo pilota di amministrazioni](https://medium.com/designers-italia/cosa-fanno-gli-utenti-del-sito-di-un-comune-ce-lo-dice-piwik-dedc67504b35) per un totale di 40 siti web analizzati, il team di lavoro AGID dedicato ha definito alcune soluzioni tecnologiche stabili e di lungo periodo che sono confluite nel progetto **Web Analytics Italia**. 

### Obiettivi
Web Analytics Italia è una piattaforma di analisi dei dati dei siti web che consentirà alle amministrazioni pubbliche di:

- monitorare gratuitamente le statistiche di fruizione dei propri siti web
- semplificare la condivisione dei dati nell’ambito della propria PA e con gli stakeholders esterni
- facilitare l’individuazione dei punti critici su cui intervenire per migliorare i servizi digitali
- offrire alle PA il totale controllo della proprietà del dato e l’aderenza alla norma GDPR 
- disporre di strumenti ad hoc per pubblicare online le statistiche del sito/i monitorati [(art.7 del CAD)](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo1_sezione2_art7.html?highlight=statistiche%20utilizzo)  
- beneficiare del supporto di una community di riferimento dedicata al progetto su Forum Italia 
- esporre pubblicamente i dati rilevati in forma aggregata, sul portale Web Analytics Italia  

### Funzionalità
Web Analytics Italia si basa sul software open source [Matomo](https://matomo.org/) per le funzionalità di ingestion e reporting. L’accesso ai dati è offerto attraverso un portale che consentirà la registrazione e la gestione di siti e utenze. Gli stessi dati saranno resi disponibili via API per l’utilizzo da parte di applicazioni di terze parti.

L'uso della piattaforma e delle features supportate saranno gratuite per tutte le PA aderenti.
