---
layout: post
lang: it
excerpt_separator: <!-- MORE -->
title: "Come progettare per una transizione al digitale"
subtitle: "Rinnovata la sezione kit di Designers Italia"
asset: 
date: 2021-07-03 16:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Un processo di progettazione strutturato in cinque fasi, un approccio iterativo e la revisione, tuttora in corso, degli strumenti di Designers Italia: è uno dei risultati del lavoro di ricerca e analisi condotto tra [dicembre 2020](https://medium.com/designers-italia/lavori-in-corso-designers-italia-si-mette-in-gioco-e-riparte-dalla-ricerca-f52884752bd){:target="_blank" rel="noopener noreferrer"} e [marzo 2021](https://medium.com/designers-italia/il-valore-della-community-per-designers-italia-e-developers-italia-bd486dff2a6d){:target="_blank" rel="noopener noreferrer"}, che tra le varie evidenze ha fatto emergere la necessità di **rinnovare la “cassetta degli attrezzi” messi a disposizione di Pubbliche Amministrazioni e fornitori** per progettare servizi servizi digitali e siti sempre più utili, semplici da usare e inclusivi.  

Negli ultimi mesi, il team di Designers Italia ha così realizzato una [nuova sezione kit](https://designers.italia.it/kit/){:target="_blank" rel="noopener noreferrer"}, rivedendo la metodologia alla base del  processo di progettazione, al fine di renderla ancora più aperta, semplice, iterativa e orientata ai bisogni del cittadino. In particolare, la sezione adesso è organizzata in **cinque macro-fasi**:

* [organizzare il progetto e la sua gestione](https://designers.italia.it/kit/#organizzare){:target="_blank" rel="noopener noreferrer"}, che ospiterà risorse utili alle attività di pianificazione e coordinamento progettuale, compresi gli aspetti relativi alla privacy;
* [comprendere il contesto d’uso del servizio pubblico](https://designers.italia.it/kit/#comprendere){:target="_blank" rel="noopener noreferrer"}, che offre strumenti dedicati a ricerca e analisi, sia quantitativa sia qualitativa, oltre che documentale e “sul campo”;
* [progettare i processi e i touchpoint del servizio](https://designers.italia.it/kit/#progettare){:target="_blank" rel="noopener noreferrer"}, con kit per attività di ideazione e prototipazione, oltre che per la definizione di flussi, funzionalità e contenuti;
* [realizzare l’interfaccia utente del servizio](https://designers.italia.it/kit/#realizzare){:target="_blank" rel="noopener noreferrer"}, per disegnare e sviluppare l'interfaccia di un touchpoint digitale grazie a librerie, template e modelli;
* [validare le soluzioni ottenute](https://designers.italia.it/kit/#validare){:target="_blank" rel="noopener noreferrer"}, con risorse per verificare il rispetto dei parametri di usabilità e accessibilità, oltre al grado di effettivo utilizzo del prodotto digitale da parte del cittadino, utilizzando ad esempio le metriche di [Web Analytics Italia](https://webanalytics.italia.it/){:target="_blank" rel="noopener noreferrer"}.

L’intero processo, inoltre, è stato pensato per essere iterativo: prodotti e servizi digitali, infatti, vanno costantemente “vigilati” attraverso cicli di test e azioni correttive, in un’ottica di validazione *data driven* e di miglioramento continuo dell’offerta.

Contestualmente alle fasi del processo, la nuova sezione intende **guidare l’utente nella scelta del kit più appropriato**: ciascun kit, infatti, contiene tutti gli strumenti utili a seconda delle necessità progettuali, insieme a una spiegazione su come utilizzare le risorse in maniera ottimale e un’indicazione di massima sulle figure professionali da coinvolgere, con l’obiettivo di **facilitare PA e fornitori nell’adozione di un approccio virtuoso alla trasformazione digitale**. 

Con la nuova sezione, infine, Designers Italia ha anche iniziato a ripensare l’identità visiva del progetto, grazie a un sistema di icone che rappresentano i diversi kit e le fasi del processo di design. La revisione, però, non intende certo fermarsi: abbiamo raggiunto una piccola *milestone*, ma come dicevamo **molte attività sono ancora in corso**, e non mancheremo di aggiornarvi non appena verranno completate. I primi aspetti sui quali intendiamo lavorare, ad esempio, sono l’accessibilità complessiva del sito e l’aggiornamento degli strumenti di progettazione e sviluppo, con particolare attenzione a quelli dedicati alle interfacce.

**Il tuo feedback è prezioso**

Ci piacerebbe migliorare i singoli strumenti proposti, raccogliendo i feedback e i suggerimenti di chi collabora alla progettazione dei servizi pubblici digitali. Inviaci il tuo contributo via mail a [contatti@designers.italia.it](mailto:contatti@designers.italia.it){:target="_blank" rel="noopener noreferrer"} o sul canale #design-service dello [Slack di Developers Italia](https://slack.developers.italia.it/){:target="_blank" rel="noopener noreferrer"}, oppure raccontaci la tua esperienza sulla [pagine Medium di Designers Italia](https://medium.com/designers-italia){:target="_blank" rel="noopener noreferrer"}.
