---
layout: post
lang: it
excerpt_separator: <!-- MORE -->
title: "Designers Italia va al Wired Next Fest"
subtitle: "Il nostro team protagonista nella tappa di Milano per parlare di accessibilità e inclusività dei servizi pubblici digitali"
date: 2022-09-29 12:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - comuni
---

<!-- MORE -->
Segnate queste date: **il 7 e l’8 ottobre,** il team di Designers Italia, in collaborazione con **Agenzia per l’Italia digitale (AGID)** e **Accessibility Days**, sarà presente con un talk e due eventi speciali al **[Wired Next Fest](https://nextfest2022-milano.wired.it/)** alla** Fabbrica del Vapore** di **Milano**, l’evento organizzato da Wired per parlare del futuro della democrazia del ruolo del digitale e della tecnologia come strumenti per trovare soluzioni ai temi globali.

## Il Design delle istituzioni
Come creare servizi pubblici digitali usabili, accessibili, coerenti e fruibili da tutte le persone? Ne parlerà **venerdì 7 ottobre alle 17:30 **Marco Maria Pedrazzo, Head of Design del Dipartimento per la trasformazione digitale. Durante l’incontro, avremo l’occasione di presentare il **design system del Paese**, l’insieme dei principi e degli strumenti a disposizione per creare interfacce digitali usabili e accessibili a disposizione di tutta la Pubblica Amministrazione, e non solo.

[Registrati all'evento](https://nextfest2022-milano.wired.it/events/il-design-delle-istituzioni-pedrazzo/)


## Facile e accessibile, come nasce il design system italiano
**Venerdì 7 ottobre, dalle 10 alle 12**, sarà possibile partecipare al nostro workshop dedicato al design system del Paese. Com’è nato e quali sono gli ultimi aggiornamenti? Le persone protagoniste di questo lavoro ambizioso racconteranno come il **design system** permetterà l’ammodernamento tecnologico e l’accessibilità di tutte le risorse digitali a disposizione della Pubblica Amministrazione. Infine, ripercorreranno gli ultimi aggiornamenti sul **kit di progettazione** (UI kit) e di **sviluppo interfaccia** (Bootstrap Italia 2.0), realizzati in collaborazione con **Developers Italia **e con il supporto di **AGID**. Insieme a noi, ci sarà anche il team degli **Accessibility Days, **l’evento sull'accessibilità e sulle disabilità rivolto a sviluppatori, designer, maker, creatori ed editori di contenuti.

[Registrati all'evento](https://nextfest2022-milano.wired.it/events/facile-e-accessibile-come-nasce-il-design-system-italiano/)


## Test d’usabilità del modello dei siti dei Comuni
Progettare interfacce realmente usabili e accessibili significa metterle alla prova. In questo test d’usabilità, organizzato assieme ad **AGID** e** Accessibility Days**, chiederemo alle persone di navigare il modello di sito e servizi di un Comune realizzato da Designers Italia e Developers Italia, individuare i punti deboli dell’esperienza e capire quali possono essere le soluzioni da mettere in campo. Appuntamento **sabato 8 ottobre dalle 10 alle 12.**

[Registrati all'evento](https://nextfest2022-milano.wired.it/events/prova-la-tua-idea-test-di-accessibilita/)