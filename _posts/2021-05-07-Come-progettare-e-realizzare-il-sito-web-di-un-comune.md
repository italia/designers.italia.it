---
layout: post
lang: it
excerpt_separator: <!-- MORE -->
title: "Come progettare e realizzare il sito web del tuo Comune?"
subtitle: "Al via una serie di webinar dedicati agli RTD dei Comuni italiani"
date: 2021-05-07 10:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - Cittadini
  - Pubblica Amministrazione
  - Comuni
---

<!-- MORE -->
Rendere più semplice ed efficace il sito del proprio Comune, sulla base degli effettivi bisogni dei cittadini. È questo l’obiettivo del corso “Progettare e realizzare il sito web di un Comune”, una serie di incontri dedicati agli RTD e al personale dei relativi uffici **in avvio il prossimo 18 maggio**.

Organizzato dal Dipartimento per la trasformazione digitale, AgID e Formez PA, il ciclo di **tre webinar** riguarderà le risorse messe a disposizione da Designers Italia e [Developers Italia](https://developers.italia.it/){:target="_blank" rel="noopener noreferrer"} **per la progettazione e lo sviluppo di siti istituzionali** dedicati alle amministrazioni comunali.

La progettazione del sito web di ciascun Comune, infatti, grazie al [modello per i siti comunali](https://italia.github.io/design-comuni-prototipi/){:target="_blank" rel="noopener noreferrer"} che verrà illustrato nel corso dei webinar, potrà partire da componenti testate e verificate con gli utenti, in modo da **valorizzare gli elementi di unicità del territorio** e dei singoli servizi senza reinventare ogni volta la ruota.

Inoltre, grazie allo sviluppo in modalità *open source* **sarà possibile riutilizzare quanto messo a disposizione** sul [catalogo del software a riuso](https://developers.italia.it/it/search?type=software_reuse&sort_by=relevance&page=0){:target="_blank" rel="noopener noreferrer"} di Developers Italia per rendere la realizzazione, l’adozione e la manutenzione della soluzione quanto più semplice, sicura ed economica possibile.

Il corso, **disponibile ai primi 100 iscritti**, si svolgerà online dalle ore 14.30 alle ore 16.30 del 18 maggio, 25 maggio e 8 giugno. Per **informazioni e registrazioni** è possibile consultare il portale [Eventi PA](http://eventipa.formez.it/node/310756){:target="_blank" rel="noopener noreferrer"}.

L’iniziativa si inserisce nell’ambito delle attività del progetto di Informazione e formazione per la transizione digitale per l’attuazione del Progetto “Italia Login – la casa del cittadino” a valere sul PON Governance e Capacità Istituzionale 2014-2020.

**Aggiornamento 11 maggio 2021** - Questa iniziativa formativa, rivolta ai Responsabili della transizione digitale e agli Uffici del Responsabile della transizione digitale dei Comuni, sta ricevendo un'ampia richiesta di partecipazione ai tre webinar del 18, 25 maggio e 8 giugno. Si ricorda che la partecipazione è aperta ai primi 100 iscritti che rientrano, per profilo professionale ed ente di riferimento, nel target indicato. Nonostante ciò, visto il carattere pilota e sperimentale di questa iniziativa, **per chi non sarà inserito nella lista dei partecipanti di questa edizione, sarà presto disponibile la registrazione dei webinar**, in vista di una **nuova programmazione autunnale** di sessioni formative mirate che andranno, seppur sempre con una adeguata selezione dei partecipanti, ad ampliare il target dei destinatari dell'azione formativa
