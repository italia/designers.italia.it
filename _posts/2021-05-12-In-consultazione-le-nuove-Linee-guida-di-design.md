---
layout: post
lang: it
excerpt_separator: <!-- MORE -->
title: "In consultazione le nuove Linee guida di design per i servizi della PA"
subtitle: "C’è tempo fino a lunedì 14 giugno per inviare commenti e osservazioni"
date: 2021-05-12 12:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - Linee Guida
---

<!-- MORE -->
Aperta ufficialmente oggi, mercoledì 12 maggio, la fase di consultazione delle [nuove Linee guida di design per i servizi web della PA](https://docs.italia.it/italia/design/lg-design-servizi-web/it/bozza/index.html){:target="_blank" rel="noopener noreferrer"}, previste dall’articolo 53 del Codice dell’Amministrazione Digitale (CAD). **Commenti e osservazioni** possono essere inseriti su [Forum Italia](https://forum.italia.it/c/documenti-in-consultazione/linee-guida-di-design-per-i-servizi-web-della-pa/81){:target="_blank" rel="noopener noreferrer"} oppure direttamente dalla piattaforma Docs Italia, dove è stato pubblicato il documento in consultazione.

Le nuove Linee guida, promosse dall'[Agenzia per l’Italia Digitale](https://www.agid.gov.it/it){:target="_blank" rel="noopener noreferrer"} e dal [Dipartimento per la trasformazione digitale](https://innovazione.gov.it/dipartimento/){:target="_blank" rel="noopener noreferrer"}, hanno come obiettivo di “definire e orientare **la progettazione e la realizzazione dei servizi digitali erogati dalle Pubbliche Amministrazioni**”, in armonia con la normativa in vigore e soprattutto in linea con i principi di design previsti dal CAD.

Accessibilità, usabilità, completezza delle informazioni, chiarezza di linguaggio, privacy e sicurezza, semplicità, qualità e interoperabilità sono infatti alla base delle nuove Linee Guida, che si caratterizzano per l’**attenzione al cittadino** già nella fase di affidamento dei contratti in caso di lavori relativi a design, restyling, sviluppo e gestione di siti e servizi digitali.

Secondo quanto previsto nel testo attualmente in consultazione, le PA dovranno infatti inserire, all’interno della documentazione contrattuale, un **riferimento esplicito alle Linee Guida**, orientando così l’azione dei fornitori grazie a una serie di vincoli normativi puntuali. Ad esempio, verranno così richieste garanzie sulla protezione dei dati personali, sul monitoraggio dell’esperienza d’uso e, in generale, sulla **centralità delle persone e dei bisogni in tutte le fasi progettuali**, dalla ricerca alla prototipazione, dallo sviluppo alla validazione delle soluzioni realizzate.

Una volta **conclusa la fase di consultazione**, il testo delle Linee Guida, integrato con i commenti e i suggerimenti accettati, verrà trasmesso all’Autorità garante per la protezione dei dati personali, al Dipartimento per la Funzione pubblica, alla Conferenza unificata Stato - Regioni e al Ministero per lo Sviluppo economico, prima di entrare definitivamente in vigore.
