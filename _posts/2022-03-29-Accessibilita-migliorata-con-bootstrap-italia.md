---
layout: post
lang: it
excerpt_separator: <!-- MORE -->
title: "Accessibilità migliorata con Bootstrap Italia 1.6, verso il rilascio di 2.0"
subtitle: "In occasione del community lab del 23 marzo, abbiamo presentato gli ultimi aggiornamenti della libreria alla base di siti e servizi della PA"
date: 2022-03-29 17:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Una nuova tappa importante per il *design system* del Paese e per i servizi pubblici digitali: mercoledì 23 marzo, in occasione del *community lab*, due esperti del Dipartimento per la trasformazione digitale, Andrea Stagi, open source project leader, e Daniele Tabellini, UI/UX Designer, hanno fatto il punto sugli sviluppi di **Bootstrap Italia 2.0**, nuovo tema di Bootstrap 5, e presentato **Bootstrap Italia 1.6**, l’ultimo rilascio basato sul tema di Bootstrap 4.

Bootstrap Italia è uno dei tasselli fondamentali del [design system del Paese](https://designers.italia.it/notizie/Per-un-2022-ricco-di-sfide/){:target="_blank" rel="noopener noreferrer"}, e contribuisce a creare **servizi e siti più coerenti, familiari e usabili** per le persone.

Durante l’incontro, seguito da 150 persone, Andrea e Daniele hanno sottolineato che gran parte delle migliorie e funzionalità legate alla versione 1.6 si concentrano proprio sull’**accessibilità**, e sono state implementate e validate grazie alla collaborazione con **Agenzia per l’Italia Digitale** (AgID). 

Nello specifico, come illustrato nel *changelog* ([note di rilascio](https://github.com/italia/bootstrap-italia/releases/tag/v1.6.0){:target="_blank" rel="noopener noreferrer"}), questa versione porta diversi cambiamenti su tutti i **componenti interattivi principali**, come *form* e *header*, e un aggiornamento sostanziale dei ***carousel*** con l’adozione del plug-in [Splide](https://splidejs.com/){:target="_blank" rel="noopener noreferrer"}, più facile da curare a livello di accessibilità. Queste modifiche sono anche propedeutiche al passaggio a **Bootstrap Italia 2.0**, che vedrà un primo rilascio *beta* nella prima metà di aprile. Maggiori informazioni sui prossimi passi sono reperibili nel [piano attività](https://designers.italia.it/piano-attivita/){:target="_blank" rel="noopener noreferrer"}.

Bootstrap Italia 1.6 è disponibile partendo dalla sua [documentazione](https://italia.github.io/bootstrap-italia){:target="_blank" rel="noopener noreferrer"} o attraverso la sua [repository GitHub](https://github.com/italia/bootstrap-italia/){:target="_blank" rel="noopener noreferrer"}, nella quale è possibile contribuire segnalando problemi e proponendo integrazioni. In attesa del consolidamento di Bootstrap Italia 2.0, il nostro invito è di **aggiornare da subito a questa versione siti e servizi della Pubblica Amministrazione** che già utilizzano Bootstrap Italia per portare benefici significativi all’esperienza utente.

Tutte le persone interessate a lasciare il segno nel *design system* del Paese possono contribuire allo sviluppo di Bootstrap Italia 2.0 sulla *repository* [GitHub di lavorazione](https://github.com/italia/bootstrap-italia-next){:target="_blank" rel="noopener noreferrer"}, con l’obiettivo che i futuri progetti di siti e servizi della Pubblica Amministrazione utilizzino direttamente questa versione.

[Guarda il video completo del community lab](https://www.youtube.com/watch?v=dQVy8DLPJbY){:target="_blank" rel="noopener noreferrer"} sul canale YouTube del Dipartimento per la trasformazione digitale e [scarica la presentazione](https://developers.italia.it/assets/images/posts/2022-03-29/Community_lab.pdf).

Per saperne di più resta in contatto su [Slack](https://slack.developers.italia.it){:target="_blank" rel="noopener noreferrer"}, continua a seguirci sui canali Twitter di [Designers Italia](https://twitter.com/DesignersITA){:target="_blank" rel="noopener noreferrer"} e [Developers Italia](https://twitter.com/developersITA){:target="_blank" rel="noopener noreferrer"}.
