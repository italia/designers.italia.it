---
layout: post
lang: it
excerpt_separator: <!-- MORE -->
title: "Online il nuovo portale ANPR"
subtitle: "Un approccio <i>user centered</i> per il sito dell’Anagrafe Nazionale della Popolazione Residente"
asset: <img class="u-sizeFull" src="/assets/images/posts/AnagrafeNazionalePopolazioneResidente.png" alt="Immagine decorativa, evocazione servizi digitali a misura di cittadino" />
date: 2021-04-27 00:30:00
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - Pubblica Amministrazione
  - ANPR
  - Servizi demografici
---

<!-- MORE -->

Da giovedì 15 aprile è online [la nuova piattaforma dell’Anagrafe Nazionale della Popolazione Residente](https://www.anpr.interno.it/){:target="_blank" rel="noopener noreferrer"} (ANPR), la banca dati degli eventi anagrafici pensata per **centralizzare le attività dei servizi demografici offerta dai Comuni** e favorire la digitalizzazione dei processi a disposizione di cittadini, enti e imprese. Un portale con servizi che saranno perfezionati anche grazie al contributo di Designers Italia, che metterà a disposizione alcuni strumenti utili alla riprogettazione e all'adozione di un approccio *user centered*.

Designers Italia sta conducendo, infatti, una valutazione approfondita di sito e area riservata per gli utenti, verificando **l’architettura dell’informazione e i percorsi di navigazione tra le varie sezioni** del portale. Sulla base di queste considerazioni preliminari, Designers Italia seguirà l'ottimizzazione della piattaforma, per definire un'esperienza utente coerente, intuitiva ed usabile in tutto il sito istituzionale ANPR.

I **prossimi step progettuali** prevedono, inoltre, la pianificazione e lo svolgimento di tavoli tematici di co-progettazione con i Comuni, il consolidamento della versione mobile, oltre alla progettazione di nuove funzionalità previste per l’area riservata. L’inizio delle attività è in programma per maggio 2021.

Al momento ecco i [servizi a disposizione del cittadino](https://www.anpr.interno.it/servizi-al-cittadino/){:target="_blank" rel="noopener noreferrer"}

