---
layout: post
lang: it
excerpt_separator: <!-- MORE -->
title: "Aperte le iscrizioni della seconda edizione del corso “Qualità dei servizi digitali”"
subtitle: "Un’occasione per imparare a progettare e realizzare servizi pubblici di qualità
"
asset:
date: 2023-03-28 14:00:00 +0200
pinned: false
nodate: false
homeBottomLink: false
homeHideCategories: true
date_prepend: "Notizia"
categories:
  - cittadini
  - pubblica amministrazione
  - imprese
---

<!-- MORE -->
Dopo il grande numero di persone iscritte alla prima edizione, Formez apre le iscrizioni per la seconda edizione del corso online **“Qualità dei servizi digitali”**, un’iniziativa dedicata a tutte le persone interessate ad **accrescere la conoscenza e la consapevolezza sulla qualità dei servizi digitali nella Pubblica Amministrazione (PA).** Il corso, organizzato da Formez e promosso dal Dipartimento della funzione pubblica, è pensato in particolare per le persone che lavorano nella PA. 

La seconda edizione avrà inizio il **23 maggio** e si concluderà il 28 giugno.

### Il corso in breve
Accogliendo le principali indicazioni previste dalla normativa nazionale ed europea, il corso illustra gli aspetti e le caratteristiche che i servizi digitali delle PA dovrebbero avere per essere considerati di qualità: **semplici da usare**, **equi**, **inclusivi** **e progettati a partire dai bisogni reali delle persone.** L’iniziativa fornisce una cornice teorica di riferimento e mostra i principali strumenti operativi per la progettazione di servizi digitali disponibili su Designers Italia.

### Il programma
 Il corso, erogato interamente online su piattaforma e-learning, è diviso in **4 moduli**:
* **Modulo 1 - I servizi digitali: ecosistemi di scambi tra cittadini e PA**: tratta la e la normativa dei servizi pubblici digitali.
* **Modulo 2 - Organizzare il progetto e comprendere il contesto**: descrive le attività e le risorse da mettere in campo nella fase di progettazione dei servizi, a partire dal coinvolgimento attivo dei cittadini e delle persone interessate dal servizio (_stakeholder_).
* **Modulo 3 - Progettare e realizzare il servizio**: presenta i principali strumenti utili a realizzare e mettere in opera i servizi digitali.
* **Modulo 4 - Validare il servizio**: illustra gli aspetti e le attività fondamentali di cui tener conto per monitorare e garantire l’efficienza dei servizi erogati.

I moduli offrono contenuti da fruire in autonomia (lezioni multimediali, video lezioni, interviste), test di autovalutazione, un’esercitazione a distanza e la partecipazione a un webinar di approfondimento della durata di un’ora.

### Come iscriversi
Le iscrizioni al corso, soggette ad approvazione da parte di Formez, possono essere effettuate in maniera autonoma sul sito **[EventiPA](http://eventipa.formez.it/node/405941)** e richiedono la registrazione al sistema di autenticazione [DFPAuth](https://auth.formez.eu/). 

Le iscrizioni chiuderanno **lunedì 22 maggio 2023.**

**[Scopri di più e registrati](http://eventipa.formez.it/node/405941)**