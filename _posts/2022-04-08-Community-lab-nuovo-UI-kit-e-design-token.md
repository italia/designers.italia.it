---
layout: post
lang: it
excerpt_separator: <!-- MORE -->
title: "Community lab: il nuovo UI Kit e l’introduzione dei design token"
subtitle: "Il design system del Paese si rinnova ulteriormente. Ne parliamo il 20 aprile nel terzo appuntamento dedicato a chi crea servizi digitali"
date: 2022-04-08 13:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Terzo appuntamento con la serie di community lab dedicata al [design system del Paese](https://designers.italia.it/notizie/Per-un-2022-ricco-di-sfide/){:target="_blank" rel="noopener noreferrer"}, una delle risorse fondamentali per prototipare e progettare siti internet e servizi digitali semplici, usabili e accessibili. Dopo aver approfondito [l’uso di Git](https://www.youtube.com/watch?v=2Ph4VSyi9lU&t=5s){:target="_blank" rel="noopener noreferrer"} e di [Bootstrap Italia 2.0](https://www.youtube.com/watch?v=dQVy8DLPJbY&t=5s){:target="_blank" rel="noopener noreferrer"}, **mercoledì 20 aprile** presenteremo la libreria di progettazione interfacce rinnovata (UI Kit) e racconteremo l’introduzione dei design token.

**Stefania Guerra**, UX/UI designer al Dipartimento per la trasformazione digitale, presenterà il nuovo UI Kit, la libreria di componenti visivi alla base delle interfacce dei servizi pubblici. La libreria è stata totalmente riorganizzata e migrata a Figma, uno strumento di progettazione e prototipazione diventato lo standard nell’industria del design. Stefania ci mostrerà l’approccio e le funzionalità native derivanti dal passaggio a Figma e un esempio pratico d’uso in un progetto.

**Francesco Improta**, UX/UI designer al Dipartimento per la trasformazione digitale, racconterà cosa sono i design token e come possono favorire la collaborazione fra design e sviluppo, creando un vocabolario condiviso fra tutte le figure impegnate in un progetto. Francesco ci aiuterà a capire, inoltre, come questo approccio apre nuove possibilità di personalizzazione e uso di una libreria di componenti.

Come sempre, in coda all’incontro ci sarà anche uno spazio per fare domande e portare il proprio contributo.

L’appuntamento è per mercoledì 20 aprile alle 15:30. [Registrati all’evento per partecipare](https://mobilizon.it/events/c87982c1-ee55-4991-adf1-c830ffe2e36b){:target="_blank" rel="noopener noreferrer"}. Ti aspettiamo!
