---
layout: post
lang: it
excerpt_separator: <!-- MORE -->
title: Una stagione di incontri community
subtitle: "Community call e community lab dedicate ai servizi pubblici digitali: facciamo un bilancio insieme."
date: 2022-07-26 08:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Altri mille di questi partecipanti! Si, perché sono state oltre mille le persone che hanno partecipato alla ricca stagione di eventi e occasioni di confronto organizzate da [Developers Italia](https://developers.italia.it/) e [Designers Italia](https://designers.italia.it/). In nove puntate abbiamo discusso assieme di design system del Paese, di sviluppo aperto per i servizi pubblici, eGovernment Benchmark, ma anche di strumenti e risorse pratiche, come Git, Bootstrap Italia 2.0, UI Kit, progettazione di API REST e l’uso container.

Durante queste occasioni abbiamo condiviso conoscenze, soluzioni e strumenti per migliorare i servizi pubblici digitali con i membri della community, favorendo l’incontro tra tecnici, designer, fornitori e funzionari pubblici. In sostanza, tra tutti coloro che in qualche modo partecipano alla creazione e al mantenimento di servizi pubblici digitali.

Tutto questo non sarebbe stato possibile senza la community di oltre 20.000 persone presenti sui canali [Forum Italia](https://forum.italia.it/) e [Slack Developers](https://slack.developers.italia.it/) composta da quanti si occupano di sviluppo, design, project management nelle PA, in house e aziende fornitrici. Un ringraziamento va quindi dedicato a loro, a chi ha partecipato agli eventi, ma anche a chi è intervenuto con un commento o un messaggio su Slack, a chi ha inviato una pull request su GitHub e a chi ha in qualche modo contribuito a far crescere a mantenere attiva questa comunità.

Per rivivere la stagione che ci lasciamo alle spalle e recuperare qualche puntata persa, si possono rivedere i video dei community lab e delle community call sulla [playlist “community”](https://www.youtube.com/playlist?list=PLLZQsns4g-N5Eu8xv0L-iYhGU-IWBQSTL) del canale YouTube del Dipartimento per la trasformazione digitale. 

### Tutti gli eventi


#### Community call
- L’importanza di un design system per i servizi pubblici digitali ([9 febbraio](https://designers.italia.it/notizie/Pubblicato-filmato-ccall-9febbraio/))
- eGovernment Benchmark: dall’Europa, i criteri minimi di qualità dei servizi pubblici digitali ([9 marzo](https://designers.italia.it/notizie/Come-UE-valuta-servizi-pubblici-digitali/))
- Design: la sinergia possibile tra Università e Pubbliche amministrazioni ([6 aprile](https://designers.italia.it/notizie/PA-Universita-progettare-servizi-pubblici-insieme/))
- Esperienze di sviluppo aperto per i servizi pubblici ([18 maggio](https://designers.italia.it/notizie/sviluppo-open-source-migliorare-servizi-pubblici/))

#### Community lab

- L’uso di Git ([23 febbraio](https://www.youtube.com/watch?v=2Ph4VSyi9lU&list=PLLZQsns4g-N5Eu8xv0L-iYhGU-IWBQSTL&index=9))
- Bootstrap Italia 2.0 ([23 marzo](https://designers.italia.it/notizie/Accessibilita-migliorata-con-bootstrap-italia/))
- Il nuovo UI Kit e l’introduzione dei design token ([20 aprile](https://designers.italia.it/notizie/Community-lab-a-che-punto-siamo-con-UIkit-design-token/))
- Progettiamo API REST per la Pubblica Amministrazione ([25 maggio](https://designers.italia.it/notizie/Progettare-API-interoperabili-conformi-linee-guida-Agid/))
- Scopriamo i container con Docker ([29 giugno](https://designers.italia.it/notizie/Community-lab-container-strumenti-per-servizi-pubblici-digitali/))

Siete pronti per la prossima stagione? Per ricevere tutti gli aggiornamenti, iscriviti alla mailing list di [Developers Italia](https://unisciti.developers.italia.it) o [Designers Italia](https://unisciti.designers.italia.it) 
