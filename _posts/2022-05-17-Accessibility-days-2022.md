---
layout: post
lang: it
excerpt_separator: <!-- MORE -->
title: "Designers Italia agli Accessibility Days 2022"
subtitle: "Il 20 e 21 maggio a Milano una serie di incontri per parlare di design system, accessibilità e inclusività delle tecnologie digitali"
date: 2022-05-17 14:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Da dicembre 2021, Designers Italia e Developers Italia sono al lavoro per portare avanti un piano ambizioso: **aggiornare radicalmente e dare una visione strategica al design system del Paese**, la raccolta di principi e strumenti per semplificare la progettazione e la realizzazione di servizi pubblici digitali, rendendoli efficaci, usabili, familiari e fruibili. L’accessibilità è il tema al centro di questo lavoro di trasformazione digitale della Pubblica Amministrazione italiana, grazie anche alla collaborazione con gli esperti dell’Agenzia per l’Italia digitale (AGID). 

Proprio di questi aspetti parlerà Daniele Tabellini, UI/UX designer del Dipartimento per la trasformazione digitale, agli [Accessibility Days 2022](https://accessibilitydays.it/2022/it/){:target="_blank" rel="noopener noreferrer"} ospitati presso l’Istituto dei Ciechi di Milano (e disponibile anche online), in occasione del *Global Accessibility Awareness Day* (GAAD), la giornata mondiale dedicata alla sensibilizzazione sull’accessibilità:

* [venerdì 20 maggio alle 9.45](https://accessibilitydays.it/2022/it/programma/agenda-venerdi-sessioni/){:target="_blank" rel="noopener noreferrer"}, nella sessione di benvenuto, Daniele introdurrà il piano di ammodernamento del design system del Paese; 
* [sabato 21 maggio alle 10:15](https://accessibilitydays.it/2022/lectures/design-system-paese-parte1/){:target="_blank" rel="noopener noreferrer"}, dialogherà insieme a Fabrizio Caccavello, web accessibility expert di AGID, per rimarcare l’importanza dell’accessibilità nei servizi pubblici digitali, raccontare i lavori in corso e lanciare una chiamata agli esperti interessati per contribuire attivamente all’aggiornamento; 
* a seguire ([sabato 21 maggio alle 11](https://accessibilitydays.it/2022/lectures/design-system-paese-parte2/){:target="_blank" rel="noopener noreferrer"}) Daniele e Fabrizio mostreranno come usare gli strumenti a disposizione in una sessione pratica dove presenteranno gli ultimi progressi raggiunti dagli strumenti del design system del Paese, dopo quelli illustrati nei community lab dello scorso marzo, dedicato alle [risorse di sviluppo](https://designers.italia.it/notizie/Accessibilita-migliorata-con-bootstrap-italia/){:target="_blank" rel="noopener noreferrer"} - Bootstrap Italia 1.6, l’ultimo rilascio basato sul tema di Bootstrap 4, e Bootstrap Italia 2.0, basato sul nuovo tema di Bootstrap 5 ([vai al video](https://www.youtube.com/watch?v=dQVy8DLPJbY&list=PLLZQsns4g-N5Eu8xv0L-iYhGU-IWBQSTL&index=13&t=6s){:target="_blank" rel="noopener noreferrer"}), e di aprile sul [UI kit e i design token](https://designers.italia.it/notizie/Community-lab-a-che-punto-siamo-con-UIkit-design-token/){:target="_blank" rel="noopener noreferrer"} ([vai al secondo video](https://www.youtube.com/watch?v=1UKjfSyox-k&list=PLLZQsns4g-N5Eu8xv0L-iYhGU-IWBQSTL&index=14&t=1s){:target="_blank" rel="noopener noreferrer"}).

Per chi sarà presente fisicamente, inoltre, ci sarà la possibilità di incontrare e confrontarsi con gli esperti di Designers Italia.

Vuoi partecipare? [Iscriviti alla conferenza sul sito di Accessibility Days](https://accessibilitydays.it/2022/it/){:target="_blank" rel="noopener noreferrer"}. Ti aspettiamo a Milano!

Se invece vuoi contribuire attivamente all’aggiornamento del design system del Paese, scopri come farlo su [Come partecipo](https://come-partecipo.italia.it/){:target="_blank" rel="noopener noreferrer"}.
