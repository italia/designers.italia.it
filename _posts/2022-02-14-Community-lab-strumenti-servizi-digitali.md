---
layout: post
lang: it
excerpt_separator: <!-- MORE -->
title: "Community lab, gli strumenti per i servizi pubblici digitali"
subtitle: "Dal 23 febbraio scopriamo gli strumenti utili per migliorare i servizi pubblici digitali. Si comincia da Git"
date: 2022-02-14 09:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---
<!-- MORE -->
Partono i **community lab**, la nuova iniziativa per la community dedicata alla condivisione di conoscenze e soluzioni per migliorare i servizi pubblici digitali. I community lab sono dei nuovi **laboratori online** durante i quali impareremo a **usare gli strumenti utili a collaborare per realizzare servizi pubblici digitali** efficienti, usabili e accessibili. Un’idea che nasce dal suggerimento delle persone che hanno partecipato alle community call e ai [corsi formativi](http://eventipa.formez.it/node/328513){:target="_blank" rel="noopener noreferrer"} condotti lo scorso anno in collaborazione con [Developers Italia](https://developers.italia.it/){:target="_blank" rel="noopener noreferrer"}, [AgID](https://www.agid.gov.it/){:target="_blank" rel="noopener noreferrer"} e [Formez PA](http://www.formez.it/){:target="_blank" rel="noopener noreferrer"}.

Il primo dei 5 appuntamenti è previsto per il **23 febbraio alle 15:30**. Parleremo dell'**uso di Git**, lo strumento più usato di versionamento del software, e lo faremo raccontando una **storia di riuso**, partendo dal progetto open source [jconon-template](https://github.com/consiglionazionaledellericerche/cool-jconon-template){:target="_blank" rel="noopener noreferrer"}, il template HTML della piattaforma “[Selezioni online](https://developers.italia.it/it/software/cnr-consiglionazionaledellericerche-cool-jconon.html){:target="_blank" rel="noopener noreferrer"}” rilasciato nel catalogo di Developers Italia dal Consiglio nazionale delle ricerche.

A raccontare questa storia di riuso, dopo un’introduzione al tema di **Marco Spasiano** (Consiglio nazionale delle ricerche), sarà **Glauco Rampogna** (Comune di Preganziol). Glauco ci parlerà di quali sono le azioni richieste al fine di personalizzare un software e spiegherà come utilizzare Git per contribuire attivamente ad un progetto open source. L’incontro sarà quindi l’occasione per **condividere i comandi fondamentali di Git**, scoprirne i benefici e conoscere quali innovazioni lo strumento introduce nel lavoro quotidiano di chi sviluppa.

L’appuntamento è per tutti coloro che non hanno mai usato Git, oppure che lo usano ormai da tempo ma che hanno voglia di confrontarsi, offrire consigli e condividere esperienze vissute, per una gestione agevole del ciclo di vita di un software, grazie a Git.

Per partecipare [registrati al primo community lab](https://mobilizon.it/events/37087072-8f93-4b55-9d6f-960c584509a4){:target="_blank" rel="noopener noreferrer"}.
