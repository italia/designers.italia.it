---
layout: post
lang: it
excerpt_separator: <!-- MORE -->
title: "Forum PA 2022: gli interventi di Designers Italia"
subtitle: "Vieni a trovarci dal 14 al 17 giugno all’Auditorium della Tecnica a Roma e scopri le nostre ultime iniziative, è possibile partecipare anche online"
date: 2022-05-31 13:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Dopo due anni, [Forum PA](https://www.forumpa.it/forum-pa-2022-il-paese-che-riparte/){:target="_blank" rel="noopener noreferrer"} torna in presenza all’Auditorium della Tecnica a Roma con una fitta programmazione di eventi e incontri per parlare di PNRR, investimenti e riforme e, soprattutto, d’innovazione della Pubblica Amministrazione. Noi di Designers Italia e Developers Italia ci saremo per raccontare **le nostre ultime iniziative** e portare la prospettiva della trasformazione digitale fatta mettendo le persone al centro.

Ecco dove e quando potrai trovarci.

**Gli eventi**

**Mercoledì 15 giugno, dalle 10:30 alle 11:30**, Daniele Tabellini parlerà di accessibilità nei servizi pubblici digitali insieme ad AGID ([vai alla scheda dell’evento](https://www.forumpa.it/manifestazioni/forum-pa-2022/accessibilita-dei-servizi-pubblici-monitoraggio-ed-evoluzione/){:target="_blank" rel="noopener noreferrer"}), soffermandosi in particolare sull’aggiornamento del design system del Paese.

**Giovedì 16 giugno, dalle 15:30 alle 16:30**, presenteremo le nuove risorse pratiche messe a disposizione per i Comuni e i passaggi chiave per realizzare siti web e servizi digitali semplici, accessibili, equi e inclusivi nell’evento “**Servizi a misura di cittadino: le nuove risorse pratiche di Designers Italia per i Comuni**” ([vai alla scheda dell’evento](https://www.forumpa.it/manifestazioni/forum-pa-2022/servizi-a-misura-di-cittadino-le-nuove-risorse-pratiche-di-designers-italia-per-i-comuni/){:target="_blank" rel="noopener noreferrer"}) assieme a Marco Maria Pedrazzo e Matteo Vabanesi.

Sempre lo stesso giorno, dalle 17 alle 18:30, Marco Maria Pedrazzo parteciperà all’incontro organizzato da Forum PA “**Servizi, piattaforme, intelligenza artificiale: strumenti e modelli per una nuova cittadinanza digitale**” ([vai alla scheda dell’evento](https://www.forumpa.it/manifestazioni/forum-pa-2022/servizi-piattaforme-intelligenza-artificiale-strumenti-e-modelli-per-una-nuova-cittadinanza-digitale/){:target="_blank" rel="noopener noreferrer"}).

**Appuntamenti allo stand**
Oltre agli eventi, ci sarà anche la possibilità di venirci a trovare nello stand del Dipartimento per la trasformazione digitale, al secondo piano dell’Auditorium. Saremo lì per rispondere alle vostre domande e, attraverso una serie di appuntamenti, permettere alle amministrazioni locali e agli addetti ai lavori di dialogare con noi su specifici argomenti.

**14 giugno**
* 15:00 - 16:00: Catalogo del riuso, con Matteo Fortini

**15 giugno**
* 12:00 - 13:00: Design dei servizi pubblici, con Federico Giaimo
* 14:30 - 15:30: Design system del Paese e l’attenzione all’accessibilità, con Daniele Tabellini
* 16:00 - 17:00: Esperienza del cittadino nei servizi pubblici - avviso 1.4.1, con Matteo Vabanesi

**16 giugno**
* 11:00 - 12:00: Esperienza del cittadino nei servizi pubblici - avviso 1.4.1, con Matteo Vabanesi

A questo punto, non ci resta che darti appuntamento dal 14 al 17 giugno a Roma, o online. Per maggiori informazioni e per iscriverti, vai sul [sito ufficiale di Forum PA 2022](https://www.forumpa.it/manifestazioni/forum-pa-2022/){:target="_blank" rel="noopener noreferrer"}.
