---
layout: post
lang: it
excerpt_separator: <!-- MORE -->
title: "Al via la convenzione con Invitalia"
subtitle: "Firmato un accordo per sostenere la Pubblica Amministrazione nella transizione digitale"
date: 2021-03-25 09:00:00
pinned: true
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
---

<!-- MORE -->

Il Dipartimento per la Trasformazione digitale ha siglato, lo scorso 2 novembre, una convenzione con Invitalia che prevede, tra le linee d’azione, anche il coinvolgimento attivo di Designers Italia. In particolare, gli interventi riguardano:  

1. attivazione, programmazione e gestione delle risorse finanziarie per l’attuazione del Piano Nazionale Innovazione 2025 e di iniziative coerenti con le finalità del Piano;
2. promozione e attuazione di iniziative sperimentali di trasformazione digitale;
3. networking internazionale e diffusione buone pratiche.

Nella seconda linea d’azione si inscrive anche la partnership con Designers, con l’obiettivo di consolidare il numero di amministrazioni che utilizzano strumenti e risorse messe a disposizione, e la realizzazione di una serie di indicatori per verificare l’efficacia delle iniziative proposte dal progetto. A una prima analisi di contesto, che interesserà la distribuzione geografica e la composizione della popolazione dei Comuni italiani, insieme al quadro dell’offerta di soluzioni digitali, farà quindi seguito la distribuzione di una survey, per raccogliere dati quantitativi e qualitativi sulle esigenze delle amministrazioni.  

Grazie alla Convenzione con Invitalia, verranno inoltre definite una serie di attività di comunicazione rivolte in particolare ai Comuni, così come saranno organizzati workshop tematici ed eventi dedicati a tutti gli enti potenzialmente interessati all’applicazione di modelli e kit di Designers Italia, oltre che azioni finalizzate a rafforzare il presidio, la manutenzione e l’espansione della community sui canali Slack dedicati al design e su Forum Italia.  

Leggi [il testo completo della Convenzione con Invitalia](http://presidenza.governo.it/AmministrazioneTrasparente/BandiContratti/ProcedureAffidamentoInHouse/allegati/2020E050INV%20Convenzione%20DTD%20trasformazione%20digitale%20per%20firma%20digitale.pdf){:target="_blank" rel="noopener noreferrer"}
