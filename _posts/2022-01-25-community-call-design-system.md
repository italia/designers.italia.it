---
layout: post
lang: it
excerpt_separator: <!-- MORE -->
title: "L’importanza di un design system per i servizi pubblici digitali"
subtitle: "Appuntamento il 9 febbraio con la community call"
date: 2022-01-25 14:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Vi siete mai chiesti perché alcuni siti sono incredibilmente facili da navigare, e ci fanno sentire a casa fin dal primo utilizzo? Per esempio i grandi e-commerce, i social network, il nostro sito preferito di streaming?

Ciò avviene perché tutte le grandi aziende digitali definiscono librerie,  componenti in uno stile unitario e regole condivise - il design system -  in modo che questi semplici “mattoncini” possano essere ripetuti e assemblati, creando per gli utenti un’esperienza coerente e soddisfacente. Non sarebbe bellissimo se ciò accadesse anche per tutti i siti e i servizi digitali della Pubblica Amministrazione?

Proprio per rispondere a questo quesito, a partire dallo scorso dicembre abbiamo avviato in collaborazione con [Developers Italia](https://developers.italia.it/){:target="_blank" rel="noopener noreferrer"} una revisione completa del design system del Paese, uno strumento utile a  creare siti e servizi coerenti, familiari e fruibili da tutti i cittadini. A breve sarà resa pubblica una roadmap di aggiornamento delle librerie dei componenti e [due modelli applicati](https://designers.italia.it/modelli/){:target="_blank" rel="noopener noreferrer"}, [Comuni](https://designers.italia.it/modello/comuni/){:target="_blank" rel="noopener noreferrer"} e [scuole](https://designers.italia.it/modello/scuole/){:target="_blank" rel="noopener noreferrer"}. Questa revisione affronta una serie di sfide peculiari, data la sua applicazione in ambito pubblico:

* il design system è messo a disposizione di una community che non hanno alcun vincolo stringente al suo impiego. Il suo utilizzo dunque è subordinato alla sua capacità di essere percepito come utile, pratico e conveniente da tutta la catena di portatori di interesse coinvolti nel processo di realizzazione di un servizio digitale pubblico (decisori, responsabili di processo, progettisti e sviluppatori che operano nella PA, presso i fornitori e nelle in house). Il prodotto design system deve far sì, dunque, che **ciascuno di questi attori tragga valore** nell’usare questa soluzione piuttosto che usarne una diversa, o inventarne una nuova;
* il design system non è un oggetto statico. Dalle singole applicazioni specifiche possono emergere nuove soluzioni utili. Inoltre, molte librerie e progetti correlati non sono creati da uno sforzo centrale, ma da una community aperta che contribuisce al suo sviluppo. La complessità delle cerchie di questa community **richiede un sistema chiaro di coordinamento per la governance e l’aggiornamento del design system**, in modo che queste soluzioni utili possano essere rimesse a sistema, al centro in un dialogo continuo;
* un design system pubblico non viene applicato da enti tutti uguali tra loro, ma da una serie di enti con le loro specificità, dimensione, ruolo e obiettivi. Diversamente dal privato, la coerenza delle interfacce **deve lasciare un ampio spazio alla personalizzazione, rimanendo nel perimetro dell’usabilità, dell’accessibilità e del rispetto delle norme**.

Il prossimo appuntamento per la **community** si terrà il prossimo **9 febbraio  alle ore 15.30** e sarà dedicato a queste sfide grazie al contributo di: 
* Daniele Tabellini, UI/UX designer, Dipartimento per la Trasformazione Digitale, che coordinerà nei prossimi mesi il lavoro di aggiornamento del design system del Paese,
* Marco Liberati, il main contributor della libreria Design React Kit, 
* Giacomo Grassi, l’head of customer experience di INPS, che ha da poco affrontato la sua sfida nel lancio di Sirio, il design system dell’ente.
 
[Registrati all’evento per partecipare](https://mobilizon.it/events/f4ac7468-41fd-473a-99a2-5219f637c62f){:target="_blank" rel="noopener noreferrer"}. Ti aspettiamo il 9 febbraio!
