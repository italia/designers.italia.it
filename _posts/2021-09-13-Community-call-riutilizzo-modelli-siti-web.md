---
layout: post
lang: it
excerpt_separator: <!-- MORE -->
title: "Community call: esperienze di riutilizzo dei modelli per siti web pubblici"
subtitle: "Tornano gli appuntamenti mensili dedicati alla community"
asset: <img class="u-sizeFull" src="/assets/images/posts/community_call_PH_annie-spratt-unsplash.jpg" alt="Gruppo di persone collabora al computer" />
date: 2021-09-13 14:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

Dopo la pausa estiva tornano le community call di Designers Italia e Developers Italia: spazi di confronto pensati per condividere idee, scambiare buone pratiche, costruire sinergie e creare occasioni d’incontro.

<!-- MORE -->

Il prossimo appuntamento si terrà il **22 settembre alle ore 15.30** e sarà dedicato al riutilizzo dei [modelli](https://designers.italia.it/modelli/){:target="_blank" rel="noopener noreferrer"} messi a disposizione da Designers Italia in settori diversi da quelli per i quali sono stati pensati ([Comuni](https://designers.italia.it/modello/comuni/){:target="_blank" rel="noopener noreferrer"} e [scuole](https://designers.italia.it/modello/scuole/){:target="_blank" rel="noopener noreferrer"}) come, per esempio, quello sanitario, per l’ideazione del sito web di un’azienda sanitaria, o universitario, per lo sviluppo di un sito di orientamento allo studente. 

I modelli sono risorse ideate per realizzare siti web e servizi di un’amministrazione: template pronti per l'utilizzo e un pacchetto di **strumenti pensati per offrire agli utenti un'esperienza d'uso efficace e inclusiva**, il tutto rigorosamente open source. Durante l’incontro verranno presentati il contesto specifico di riutilizzo dei modelli, i vantaggi e le eventuali difficoltà incontrate, e come sono state superate. 

L’appuntamento, pensato per **designer e developer** della community, ma anche per **funzionari e manager di PA**, oltre che **fornitori**, è dedicato a tutti coloro che intendono ri-utilizzare, adattare e personalizzare i modelli: ampio spazio verrà dato alle domande e alle curiosità dei partecipanti.

Per partecipare è necessario [registrarsi sulla piattaforma Mobilizon](https://mobilizon.it/events/27850328-1abf-417c-a90a-0166b4386570){:target="_blank" rel="noopener noreferrer"}. Ti aspettiamo il 22 settembre!
