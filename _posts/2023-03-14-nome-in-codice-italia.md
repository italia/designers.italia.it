---
layout: post
lang: it
excerpt_separator: <!-- MORE -->
title: "Nome in codice: ___ Italia"
subtitle: "Partecipa al sondaggio per definire il nuovo nome del design system del Paese"
date: 2023-03-14 09:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
---

<!-- MORE -->
**Designers Italia lancia un sondaggio per definire il nome del design system**, una delle risorse fondamentali per realizzare progetti digitali di qualità per la Pubblica Amministrazione, semplici, accessibili e inclusivi. La consultazione informale sarà aperta per un mese su Forum Italia, fino al **14 aprile.**

## Cos’è il design system
Il [design system (link alla sezione dedicata nel nuovo sito)](https://prossima.designers.italia.it/design-system/) può essere visto come una **"scatola dei mattoncini"** che contiene, al suo interno, librerie di componenti, princìpi e guide pratiche per progettare interfacce digitali, insieme a una raccolta di soluzioni pronte all’uso (design pattern) e casi studio. Una serie di strumenti a disposizione di chi progetta e sviluppa interfacce digitali che permette a PA, in-house e fornitori di **progettare esperienze semplici e che funzionano**, risparmiare tempo e risorse, oltre che di usufruire di materiali open source costantemente aggiornati, documentazione tecnica, esempi e buone pratiche di versionamento. 

## Come partecipare al sondaggio
**Contribuire è semplice:** basta votare una delle tre alternative proposte dal team di Designers Italia, oppure suggerire nei commenti una nuova opzione. In questo caso, per coerenza con l’ecosistema degli strumenti e delle risorse messe a disposizione da Designers Italia, il nome indicato dovrà essere seguito dalla parola “Italia”. Al termine del sondaggio, verranno analizzati i risultati della votazione e i messaggi ricevuti e sarà definito il nome ufficiale del design system del Paese. 

## Le proposte già in campo
Grazie a una serie di attività interne di co-generazione, il team di Designers Italia ha individuato, in via preliminare, una rosa di tre nomi possibili.

- **Design system Italia**    
Definisce l'oggetto "design system" nel modo più diretto. È neutro, facile da memorizzare e ricercare. È coerente con gli standard internazionali e con l'ecosistema .italia, come ad esempio Designers Italia (designers.italia.it), Cloud Italia e Developers Italia.
            
- **Insieme Italia**  
Evoca i valori che ispirano il design system del Paese: partecipazione, apertura e servizio per la Pubblica Amministrazione (PA). Il design system è esso stesso un "insieme" di regole e componenti.
            
- **Studio Italia**  
È il luogo in cui sono raccolte le regole e i componenti per i siti e i servizi digitali della PA. Uno spazio-laboratorio aperto per progettare e sviluppare concretamente.

Per votare e condividere la tua opinione **è necessario registrarsi sulla piattaforma Forum Italia.** Ogni contributo è prezioso: aspettiamo il tuo entro il **14 aprile.**


[Partecipa al sondaggio](https://forum.italia.it/t/aiutaci-a-scegliere-il-nome-del-design-system-del-paese/33372)
