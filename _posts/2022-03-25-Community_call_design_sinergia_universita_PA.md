---
layout: post
lang: it
excerpt_separator: <!-- MORE -->
title: "Design: la sinergia possibile tra Università e Pubbliche amministrazioni"
subtitle: "Nella community call del 6 aprile scopri come le Università possono contribuire alla trasformazione dei servizi pubblici digitali"
date: 2022-03-25 14:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Suona la campanella, iniziano le lezioni di design per la Pubblica amministrazione. La collaborazione tra l'Università e il mondo della PA può portare a **risultati sorprendenti**: grazie a un accordo tra il Dipartimento per la trasformazione digitale e l’Università IUAV di Venezia, ad esempio, gli studenti del “Corso di laurea magistrale in Design del prodotto, della comunicazione e degli interni” hanno  realizzato un [Atlante della trasformazione digitale della PA](https://designers.italia.it/progetti/atlante-della-trasformazione-digitale/){:target="_blank" rel="noopener noreferrer"}, frutto di progetto di ricerca dedicato alla mappatura degli **ecosistemi dei servizi pubblici**. Ed è proprio sulla base di risultati come questo che Designers Italia intende promuovere il design nell’ambito pubblico e per il pubblico.

In questo momento di forte spinta data dalla trasformazione digitale della PA, la **collaborazione con le Università può portare a un nuovo scenario di progettazione**, radicato nei principi di un approccio progettuale sistemico e utente-centrico. Il mondo del design, infatti, può cogliere l’occasione di considerare norme e procedure nel paradigma fondante della disciplina, affiancando la prospettiva della tecnologia e dell’economia (tipica del settore privato) con l’opportunità etica e normativa (peculiare del settore pubblico), e il punto di vista dell’utente-cittadino con quello delle istituzioni.

Consapevole del valore generato sia per le amministrazioni pubbliche sia per gli studenti della disciplina, Designers Italia intende così invitare **professori, ricercatori, tesisti, studenti a entrare a far parte della community** e ad avere un **ruolo attivo** nella disseminazione della cultura progettuale nel settore pubblico.

Appuntamento dunque alla **community call di mercoledì 6 aprile**, dove torneremo tra i banchi per parlare dell’Atlante della trasformazione digitale della PA e dare visibilità ad altri **esempi virtuosi di collaborazione tra Università ed enti pubblici** nell’ambito della progettazione per la Pubblica Amministrazione, con l’obiettivo di raccontare le iniziative intraprese, ispirare interlocutori e, secondo una logica aperta, ampliare la conoscenza e le risorse sul tema.

[Registrati all’evento per partecipare](https://mobilizon.it/events/a6349415-b43f-4b63-8c92-c06a647a1cc0){:target="_blank" rel="noopener noreferrer"}. **Ti aspettiamo il 6 aprile alle 15.30**!
