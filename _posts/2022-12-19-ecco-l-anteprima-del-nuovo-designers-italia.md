---
layout: post
lang: it
excerpt_separator: <!-- MORE -->
title: "Ecco l’anteprima del nuovo Designers Italia"
subtitle: "Esploralo all’indirizzo dedicato e aiutaci a costruirlo insieme
"
date: 2022-12-16 07:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
---

<!-- MORE -->
**Una Pubblica Amministrazione più vicina alle persone vicina, semplice e utile:**  [prossima.designers.italia.it](https://prossima.designers.italia.it) non è solo **la prossima iterazione** del sito di Designers Italia, il progetto del Dipartimento per la trasformazione digitale e di Agenzia per l’Italia digitale (AGID), ma soprattutto un’ulteriore evoluzione dell’iniziativa che **crea e diffonde strumenti pratici** per progettare e realizzare servizi pubblici digitali di qualità e **cura una community** che si confronta sulle buone pratiche di settore.

Basandoci su analisi euristiche approfondite e sui dati di utilizzo di sito e risorse degli ultimi anni, abbiamo **riprogettato l’architettura informativa**, rivisto i **modelli dei contenuti** e **l’esperienza di navigazione**. Lo abbiamo fatto pensando alle necessità di chi utilizza il sito e mettendoci nei suoi panni: le persone della PA, i fornitori e la community di designer e developer impegnate nella trasformazione della PA e che, come ha testimoniato il successo degli ultimi eventi fisici e digitali, segue con attenzione e partecipazione questo progetto.

Due le grandi novità. La prima: già visibile in anteprima all'indirizzo [prossima.designers.italia.it](prossima.designers.italia.it), e che sarà arricchita di contenuti nei prossimi mesi, è la sezione che contiene il **Design system del Paese**, la cassetta degli attrezzi per progettare e realizzare esperienze di servizi pubblici digitali di qualità. Il nuovo sito è stato progettato e realizzato proprio utilizzando il design system aggiornato, che lo rende **pienamente accessibile** e usabile, e **sviluppato in open source** e in modo trasparente sulla [repository GitHub /italia/designers.italia.it (ramo Next)](https://github.com/italia/designers.italia.it/tree/next). 

Questa esperienza ci ha permesso anche di continuare a migliorare alcune delle risorse del design system del Paese, come Bootstrap Italia, e di rendere questo nuovo sito un esempio concreto di applicazione delle buone pratiche che promuoviamo.

La seconda: **è possibile dare feedback e proporre modifiche** a tutte le risorse disponibili (il sito stesso, il manuale, i kit di design, le librerie, ecc.). Da oggi, parte quindi un periodo intenso ed entusiasmante di test. Come prescrivono le [Linee guida di design per i siti internet e i servizi digitali della Pubblica Amministrazione](https://docs.italia.it/italia/design/lg-design-servizi-web/it/versione-corrente/index.html), in questi prossimi due mesi analizzeremo i dati di utilizzo, raccoglieremo i feedback e i suggerimenti del pubblico, e valuteremo l’impatto delle scelte prese in fase di progettazione, per assicurarci che il nuovo sito risponda alle necessità delle persone prima di mandare in soffitta la versione attuale.

**Per contribuire**, usa il [nuovo sito](prossima.designers.italia.it) e lasciaci il tuo feedback attraverso il modulo visibile alla fine di ogni pagina. Buone feste!
