---
layout: post
lang: it
excerpt_separator: <!-- MORE -->
title: "Designers Italia a caccia di storie"
subtitle: "Raccontaci la tua esperienza di progettazione di un servizio pubblico digitale"
asset: <img class="u-sizeFull" src="/assets/images/posts/2021-04-29-Usabilità_prototype_to_explore.jpg" alt="Designers Italia a caccia di storie" />
date: 2021-04-29 10:00:00 +0200
pinned: false
nodate: false
homeBottomLink: false
homeHideCategories: true      
date_prepend: "Articolo"
categories:
  - Servizi pubblici digitali
  - Human centered design
  - imprese
---

<!-- MORE -->
Come progettare in tempi di pandemia? In un contesto in continua evoluzione, in cui l’emergenza Covid 19 ha stravolto bisogni, relazioni e conoscenze, la Pubblica Amministrazione si trova davanti alla sfida più grande: progettare, sviluppare e offrire **servizi digitali di qualità**, capaci di risolvere i problemi dei cittadini. Ma come mantenere le persone al centro, quando l’eccezionalità diventa regola? Come ripensare l’ordinario, in circostanze imprevedibili?

Nell’ultimo anno, molte/i designers sono stati chiamati a ridefinire percorsi consolidati, routinari, magari anche funzionali, ma improvvisamente inadeguati rispetto ai nuovi scenari. Designers Italia, attraverso una serie di approfondimenti, vorrebbe raccogliere queste **“storie di progettazione”**, per riflettere intorno all’importanza di realizzare servizi pubblici sempre più inclusivi, certi che la pandemia abbia accelerato l’emergere di necessità digitali e di nuovi processi organizzativi.

Riteniamo che dare spazio a questi racconti di innovazione, narrati grazie allo **sguardo delle protagoniste e dei protagonisti**, sia indispensabile per condividere soluzioni, buone pratiche, e trovare risposte alla trasformazione di esigenze, conoscenze e relazioni in atto. Iniziamo così pubblicando una prima testimonianza, che riguarda [il valore del prototype to explore nella progettazione partecipata di un servizio](https://medium.com/designers-italia/il-valore-del-prototype-to-explore-nella-progettazione-partecipata-d8fadb12e21f){:target="_blank" rel="noopener noreferrer"} di cura domiciliare. Ma non vogliamo limitarci ai servizi in ambito sanitario: la pandemia, infatti, non ha fermato il **design**, ne ha piuttosto **riaffermato il valore** in ogni gesto del quotidiano.

**Raccontaci quindi la tua esperienza di design, condividi la tua storia di progettazione**.

Sei una professionista o un professionista che si occupa di progettazione di servizi pubblici digitali? Hai utilizzato gli [strumenti](https://designers.italia.it/kit/){:target="_blank" rel="noopener noreferrer"} di progettazione o i [modelli](https://designers.italia.it/progetti/siti-web-comuni/){:target="_blank" rel="noopener noreferrer"} di Designers Italia? Ritieni di aver applicato una metodologia user centered per i tuoi servizi digitali? Scrivi a [contatti@designers.italia.it](mailto:contatti@designers.italia.it){:target="_blank" rel="noopener noreferrer"} e aiutaci a raccontare la tua storia, il tuo contributo potrà essere d’esempio anche per altri.

Fotografia di <a href="https://unsplash.com/@dtravisphd" target="_blank">David Travis</a> su <a href="https://unsplash.com/photos/WC6MJ0kRzGw" target="_blank">Unsplash</a>
