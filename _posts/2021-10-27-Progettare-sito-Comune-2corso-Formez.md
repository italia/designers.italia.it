---
layout: post
lang: it
excerpt_separator: <!-- MORE -->
title: "Nuova edizione del corso Progettare e realizzare il sito web di un Comune"
subtitle: "Dopo l’esperienza pilota primaverile, torna il ciclo di webinar dedicato alla progettazione e alla realizzazione del sito web di un Comune"

date: 2021-10-27 10:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - Pubblica Amministrazione
  - imprese
---

<!-- MORE -->
Come progettare e realizzare il sito web di un Comune?  Il Dipartimento per la trasformazione digitale,  AgID e Formez PA organizzano, a partire da martedì 9 novembre, un corso di 4 webinar per conoscere e utilizzare le risorse messa a disposizione di Pubbliche amministrazioni e fornitori per progettare e realizzare il sito web di un Comune,  grazie al [modello dei siti web](https://italia.github.io/design-comuni-prototipi/){:target="_blank" rel="noopener noreferrer"} messo a disposizione da Designers Italia e alle soluzioni disponibili nel [Catalogo del software a riuso](https://developers.italia.it/it/software){:target="_blank" rel="noopener noreferrer"} di [Developers Italia](https://developers.italia.it/){:target="_blank" rel="noopener noreferrer"}.

Il modello dei siti web per i Comuni propone uno **standard** per tutte le amministrazioni comunali che vogliono **rendere più semplice ed efficace il proprio sito**, sulla base degli effettivi bisogni dei cittadini. Ciascun Comune può quindi partire da componenti testate e verificate con gli utenti, in modo da potersi concentrare sugli elementi di unicità del servizio/della città, senza dover reinventare ogni volta la ruota.

Designers Italia mette inoltre a disposizione di Pubbliche Amministrazioni e fornitori una “[cassetta degli attrezzi](https://designers.italia.it/kit/){:target="_blank" rel="noopener noreferrer"}” per **progettare siti sempre più utili**, semplici da usare e inclusivi: si tratta di strumenti ideati per facilitare PA e fornitori nell’adozione di un approccio virtuoso alla trasformazione digitale.

In aggiunta, grazie allo sviluppo in modalità open source, è possibile **riutilizzare** quanto messo a disposizione sul Catalogo di Developers Italia per rendere semplice, sicura ed economica la realizzazione, l’adozione e la manutenzione della soluzione scelta lato software.

Il **corso** è rivolto principalmente a coloro che, nei Comuni, nelle in house e presso i loro fornitori, si occupano della realizzazione o dell'aggiornamento del sito web dell’ente. Le 4 sessioni on line, della durata di 2 ore ciascuna, sono previste nelle seguenti date: **martedì 9 novembre, martedì 16 novembre, martedì 23 novembre** sempre **dalle ore 14.30 alle ore 16.30**. Non è possibile partecipare ad un solo webinar.
Per partecipare, è necessario [registrarsi all’iniziativa sul sito Eventi PA](http://eventipa.formez.it/node/328513){:target="_blank" rel="noopener noreferrer"}. Vi aspettiamo!
