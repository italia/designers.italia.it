---
layout: post
lang: it
excerpt_separator: <!-- MORE -->
title: "Come si realizza un design system per i servizi pubblici, la parola agli esperti"
subtitle: "Pubblicato il filmato della Community call del 9 febbraio sull’importanza del design system"
date: 2022-02-22 15:00:00 +0200
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
Grande successo per la Community call dello scorso 9 febbraio, dedicata al *design system* per i servizi pubblici digitali, con **oltre 150 partecipanti**. Abbiamo parlato dell’**importanza del design system per creare siti e servizi coerenti, familiari e fruibili** da tutti i cittadini. Per farlo ci siamo affidati ad alcuni dei protagonisti di questo processo: Daniele Tabellini, Marco Liberati e Giacomo Grassi.

**Daniele Tabellini**, esperto di UI e UX del Dipartimento per la trasformazione digitale, ha spiegato l’importanza del *design system* per il settore pubblico e le sfide che esso comporta. Ha poi introdotto le tre principali librerie che compongono il *design system* del Paese: il [Kit UI](https://designers.italia.it/kit/){:target="_blank" rel="noopener noreferrer"}, [Bootstrap Italia](https://italia.github.io/bootstrap-italia/){:target="_blank" rel="noopener noreferrer"} e il [Design React Kit](https://github.com/italia/design-react-kit){:target="_blank" rel="noopener noreferrer"}. L’obiettivo ambizioso, ha spiegato Daniele, è aggiornare la strategia e la gestione del sistema di design del Paese, coinvolgendo sia le PA che i fornitori. Daniele ha infine illustrato quelli che sono i prossimi passi necessari per portare avanti questo obiettivo e il [piano attività di rilascio degli aggiornamenti](https://designers.italia.it/piano-attivita/){:target="_blank" rel="noopener noreferrer"}.

**Marco Liberati**, membro attivo della *community*, è poi intervenuto per raccontare lo stato del Kit React “design-react-kit”, che supporta chi sviluppa nell’implementazione di Bootstrap Italia. Marco ha prima illustrato le basi del kit e ne ha poi raccontato l’evoluzione delle varie versioni fino all’attuale 4.0.

**Giacomo Grassi**, *User Experience & Digital Process Director* presso INPS, ha descritto la sua esperienza di creazione di un *design system* nel settore pubblico. Ha quindi spiegato le specifiche necessità per un ente pubblico di grande complessità, che offre oltre 450 servizi web. Ha sottolineato l’importanza di creare team di lavoro coesi, valorizzare le competenze interne preesistenti e coinvolgere anche i collaboratori esterni fin dal primo giorno di lavoro.

Negli ultimi 20 minuti della Community call, come sempre, i partecipanti hanno avuto uno spazio a disposizione per domande e curiosità.
Il tema del *design system* sarà protagonista **nei mesi di marzo e aprile** di **due community lab**, veri e propri laboratori: occasioni ideate per scoprire e imparare insieme gli strumenti utili a collaborare per migliorare i servizi pubblici digitali.

[Guarda il video completo della Community call](https://www.youtube.com/watch?v=Q6bCRei3UHU&list=PLLZQsns4g-N5Eu8xv0L-iYhGU-IWBQSTL){:target="_blank" rel="noopener noreferrer"} sul canale YouTube del Dipartimento per la trasformazione digitale e [scarica la presentazione](https://developers.italia.it/assets/images/posts/2022-02-22/Importanza-di-un design-system-per-i-servizi-digitali.pdf).

Per saperne di più resta in contatto su [Slack](https://slack.developers.italia.it){:target="_blank" rel="noopener noreferrer"}, continua a seguirci sui canali Twitter di [Designers Italia](https://twitter.com/DesignersITA){:target="_blank" rel="noopener noreferrer"} e [Developers Italia](https://twitter.com/developersITA){:target="_blank" rel="noopener noreferrer"}.
